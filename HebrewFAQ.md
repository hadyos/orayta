<div dir='rtl'>

<h1><b>תשובות לשאלות נפוצות</b> </h1>

ריכזתי כאן כמה שאלות נפוצות לגבי התוכנה, ותשובותיהן בצידן.<br>
<br>
אם התשובות כאן לא עונות על השאלה שלכם, או שיש לכם שאלות בהמשך למה שנאמר כאן, אתם יותר ממוזמנים לפנות אלינו באיימל.<br>
<br>
<br>
<br>
<h2>התוכנה קורסת אחרי עדכון</h2>

נסו להסיר את ההתקנה, ולמחוק את כל הספרים<br>
(למחוק את התיקיה Orayta שנמצאת בזיכרון הפנימי או בכרטיס זיכרון)<br>
ולאחר מכן להתקין הכל מחדש.<br>
<br>
לרוב זה פותר את הבעיה.<br>
<br>
<h2>App crashes after update</h2>

Please try to uninstall the app, then delete all books<br>
(delete the folder "Orayta" from SD card or internal memory)<br>
then install everything back.<br>
<br>
This usually fixes the issue.<br>
<br>
<h2>האם יש גרסא של אורייתא לאייפון?</h2>

כן ולא. 'אורייתא' עצמה לא רצה על מערכת ההפעלה של האייפון, אך תוכנה דומה מאוד, בשם <a href='https://itunes.apple.com/us/app/onyourway-wblktk-bdrk-m-gr/id449507485?mt=8'>בלכתך בדרך</a> פועלת שם נהדר. נסו אותה ולא תתאכזבו.<br>
<br>
<h2>האם יש גרסא של אורייתא ל_מערכת הפעלה כלשהי<i>?</h2>
מערכות ההפעלה שנתמכות רשמית הן לינוקס חלונות ואנדרואיד.</i>

מעבר לכך ניתן לגרום לתוכנה לעבוד על מקינטוש ואולי גם על BlackBerry, אך נדרשת לשם כך השקעה של מישהו שיש לו מחשב/מכשיר כזה.<br>
<br>
אם יש לכם מכשיר כזה וידע טכני במחשבים - נשמח אם תפנו אלינו ונסביר לכם כיצד לקמפל את התוכנה.<br>
<br>
<h2>לאן נעלמו ספרי ברסלב?</h2>

ספרי ברסלב הוצאו מהמאגר בגלל שהמקור ממנו לקחנו אותם התגלה כבעייתי מאוד. אנחנו עובדים על הכנסה של הספרים ממקור חדש, אך זה לוקח זמן.<br>
מי שיכול ומעוניין לעזור בעניין, ויש לו זמן וידע מינמלי במחשבים - מוזמן לפנות אלינו במייל.<br>
<br>
<h2>לאן נעלמו ספרי הרב קוק?</h2>

בניגוד לרוב רובם של ספרי הקודש, על ספרי הרוב קוק ייתכן שיש זכויות יוצרים. (חלק מהספרים הוצאו בידי מוסד הרב קוק ולא בידי הרב קוק עצמו, והמוסד עדיין קיים, ובוודאי שלא עברו 70 שנה מפטירתו).<br>
<br>
אנחנו במשא ומתן עם אדם שטוען שמוסד הרב קוק העביר את הזכויות אליו. בקרוב ייתכן שנוציא גרסא עם ספרי הרב קוק - אך בתשלום.<br>
<br>
אין צורך לשלוח לנו את הספרים שמסתובבים באינטרנט - אותם כבר מצאנו לבד, אך זה כאמור לא רלוונטי.<br>
<br>
<h2>הורדתי ספרים אך השם שלהם מופיעה באנגלית משונה והם ריקים. מה אפשר לעשות?</h2>
מדובר בבעיה שנגרמת בדרך כלל אצל לקוחות אינטרנט רימון או הוט מובייל, בשל הורדה של קובץ ריק.<br>
<br>
אנחנו מנסים לפתור אותה מצידנו, בינתיים הפתרון האידיאלי הוא למחוק את הקובץ הבעייתי, (בנתיב /sdcard/Orayta) ולהוריד את הספר מחדש בשימוש ב wifi שלא דרך אינטרנט רימון או הוט מובייל.<br>
<br>
לחילופין ניתן לפנות להוט מובייל ולבקש מהם לתקן את הבעייה - להגיד להם שהתוכנה מנסה להוריד מהנתיב <a href='https://code.google.com/p/orayta/source/browse/#svn%2Fbooks'>https://code.google.com/p/orayta/source/browse/#svn%2Fbooks</a> ושמשום מה ההורדה נחסמת.<br>
<br>
<h2>אולי תוסיפו את <i>ספר כלשהו</i>?</h2>

בשמחה. לשם כך רק נצטרך אותו בפורמט סביר (טקסט ולא סריקה) וממקור שברור שהוא חופשי ומותר להעתקה. ולא, אתר בלתי מוכר באינטרנט זה לא מקור סביר, יותר סביר שהאתר הזה<br>
העתיק מפרוייקט השו"ת מאשר שהוא הקליד הכל בעצמו.<br>
<br>
מעבר לזה נזדקק רק לקצת זמן להתאים אותו לתוכנה, ונוסיף אותו. ככה שאם אכן נתקלתם במקור שעונה על הדרישות - יידעו אותנו מיד!<br>
<br>
<h2>מצאתי טעות בספר כלשהו. מה לעשות?</h2>
שלח לנו איימל. אנחנו נתקן את הטעות כמה שיותר מהר.<br>
<br>
<h2>ביקשתי פיצ'ר חדש לתוכנה. מתי זה יקרה?</h2>
במשפט אחד: עוד הרבה זמן.<br>
<br>
ברצינות - כתיבת פיצ'רים חדשים לוקחת המון זמן. זמן זה המצרך הכי נדיר אצלנו. צריך לזכור שכל כתיבת התוכנה היא בהתנדבות, כך שאת שאריות הזמן שיש לשני המפתחים מהצבא והאוניברסיטה (כל אחד לפום דרגא דיליה), אנחנו משתדלים להשקיע קצת גם בחיינו הפרטיים.<br>
<br>
אם ממש תרצו לעודד אותנו להוסיף משהו חדש שממש חשוב לכם - לא נתנגד לתשלום סמלי. זה לא שוחד, זה פשוט מה שיאפשר לנו קצת יותר זמן להתעסק בזה. כמובן שנמשיך לפתח את התוכנה בהתנדבות גם אם לא נראה ממנה אגורה, אבל זה יקרה מטבע הדברים לאט יותר.<br>
<br>
<h2>דיווחתי על באג בתוכנה. מתי הוא יתוקן?</h2>
ראה תשובה לעיל. גם תיקוני באגים לוקחים המון זמן.<br>
<br>
<h2>החיפוש לא עובד</h2>
קיימת בעיה באופציית החיפוש במכשירים מסויימים. אין לנו מכשיר כזה ולכן אנחנו לא מסוגלים לפתור את הבעיה. אם ברשותכם מכשיר כזה ואתם מעוניינים לתרום \ להשאיל אותו עד לפתרון הבעיה אתם מוזמנים לפנות אלי: izar00@gmail.com<br>
<br>
<h2>איך ניתן למחוק סימניות?</h2>

בגירסא החדשה, לחיצה ארוכה על סימניה ולאחר מכן לחיצה על התיבה שמופיעה.<br>
<br>
<h2>איך ניתן למחוק ספר?</h2>

נכנסים לכרטיס זיכרון של המכשיר (בעזרת דפדפן קבצים) ופותחים את התיקיה:<br>
<code>Orayta/books/</code> ומוחקים מה שרוצים.<br>
כדי למחוק תיקיה צריך למחוק גם את הקובץ <code>.folder</code> המתאים.<br>
<br>
<h2>איך ניתן להעתיק טקסט?</h2>
בלחיצה על מקש התפריט יופיעו כפתורים בתחתית המסך. כפתור 'העתק טקסט' יעתיק את כל תוכן הפרק לתוך הזיכרון, ותוכלו להדביק אותו היכן שתרצו.<br>
<br>
<h2>התוכנה כל כך נפלאה שאני רוצה להשתתף גם כן. במה אפשר לעזור?</h2>

ראה כאן: <a href='https://code.google.com/p/orayta/wiki/Helping'>איך ניתן לעזור</a>

<h2>התוכנה כל כך נפלאה שאני רוצה להודות לכם / לתרום לכם / לשדך לכם את הבת שלי. תתנו לי את הכבוד?</h2>

בוודאי. אנחנו לא אנוכיים עד כדי כך שלא ניתן לכם לתרום לנו.<br>
נשמח מאוד לקבל<br>
תרומות, עצות, "מי שבירך"ים, וכל מה שעולה על דעתכם. (רק לגבי ההצעה של  לשדך לנו את הבת, נעדיף להפגש איתה לפני, אם זה מתאפשר).<br>
<br>
נשמח אפילו לסתם מילה טובה - אבל יכול להיות שלא נמצא זמן להגיב עליה. זה לא אומר שאחנו לא מעריכים אותה מאוד :-)<br>
<br>
עם זאת, הדבר שהכי נשמח לקבל זה כל מה שכלול בתשובה הקודמת  - <a href='https://code.google.com/p/orayta/wiki/Helping'>איך ניתן לעזור</a> . תזכו למצוות.<br>
</div>