<div dir='rtl'>
איך להשתמש ב'גיור'.<br>
how-to use odt-2ory.<br>
<br>
<br>
<h1>מבוא</h1>

התוכנה 'גיור' או בשמה הלועזי- odt2ory היא תוכנה שכתובה בשפת ג'אווה, ומטרתה לאפשר המרה נוחה של קבצים מפורמטים של מעבדי תמלילים לפורמט של אורייתא.<br>
<br>
ניתן להוריד את התוכנה מכאן:<br>
<a href='http://orayta.googlecode.com/files/odt2ory0.5.5.jar'>http://orayta.googlecode.com/files/odt2ory0.5.5.jar</a>

<h1>המרת קבצי ODT</h1>



<h2>איך זה עובד:</h2>
השורה הראשונה של טקסט בתוך הקובץ מומרת לשם הספר.<br>
לאחר מכן כל שאר הטקסט מומר לטקסט רגיל, כלומר מאבד את כל העיצוב שלו, למעט הערות שוליים והערות סיום, שנשמרות.<br>
שורות שמוגדרות ככותרות באמצעות חלוקה לרמות, הופכות לכותרות בסגנון של אורייתא, על פי הרמה שלהם.<br>
(אם טקסט מוגדר בתור סגנון 'כותרת 1' אבל הסגנון מוגדר בתור רמה 'גוף הטקסט' בטעות, התוכנה לא תזהה אותו).<br>
תוכן העניינים מיוצר אוטומטית על ידי אורייתא בתחילת הספר, על פי הכותרות.<br>
אם התכנה מקבלת תיקיה במקום קובץ, היא מתרגמת את כל הקבצים שנמצאים בתיקיה ובתיקיות שבתוכה, באופן רקורסיבי.<br>
<br>
<h3>אזהרה</h3>
התכנה משכתבת קבצים מבלי לשאול. במילים אחרות אם כבר קיים קובץ בשם זה בתיקיית היעד, הקובץ יוחלף בקובץ החדש.<br>
לדוגמא אם הרצתם את התכנה על הקובץ <code>test.odt</code> בלי פרמטרים מיוחדים זה אומר שנוצר בתיקייה של אורייתא קובץ בשם <code>test.txt</code>. אם תריצו את התכנה שוב על קובץ אחר שנקרא גם הוא <code>test.odt</code> אזי הקובץ <code>test.txt</code> שנוצר מקודם יוחלף בקובץ שנוצר בהפעלה הנוכחית.<br>
במילים פשוטות יותר, כל עוד אתם לא עושים דברים מוזרים לא אמורה להיות לכם בעיה.<br>
<br>
<h2>איך משתמשים בתכנה</h2>

לתכנה שני ממשקים - ממשק גרפי וממשק טקסט.<br>
למשתמשים מתחילים מומלץ להשתמש בממשק הגרפי.<br>
<br>
<h2>ממשק גרפי</h2>
כדי לפתוח את הממשק הגרפי פשוט עשו 'דבל קליק' על התוכנה. אם התוכנה לא עולה צריך לעשות 'פתיחה באמצעות' ולבחור java runtime environment או JRE. אם אין לכם אפשרות כזו כנראה<br>
שאתם צריכים להתקין ג'אווה על המחשב שלכם.<br>
הקבצים יווצרו אוטומטית בתיקיה בה נמצאים ספרי המשתמש של אורייתא.<br>
<br>
<h2>ממשק טקסט</h2>

כדי לפתוח את הקובץ משורת הפקודה יש לכתוב<br>
<code>java -jar</code> ולאחר מכן שם הקובץ של התוכנה<br>
ולאחר מכן <code>-i</code> ושם הקובץ שאתם רוצים להמיר .<br>
<br>
כברירת מחדל הקבצים יווצרו בתיקית ספרי המשתמש של אורייתא אולם ניתן לשנות זאת על ידי הגדרת נתיב אחר באמצעות הדגלון <code>-o</code>.<br>
<br>
לקבלת פונקציות נוספות ניתן להריץ את התוכנה עם <code>-h</code>.<br>
<br>
<h1>המרת קבצי וורד וקבצים אחרים</h1>

התוכנה בנויה לעבוד עם קבצי odt. אכן אפשר לאפשר לה לעבוד עם קבצים מסוגים אחרים, בין היתר קבצי מיקרוסופט וורד, אם ממירים אותם תחילה לפורמט odt.<br>
<br>
<h2>המרה אוטומטית</h2>
החל מגירסא 0.5 התוכנה יודעת להמיר קבצים לפורמט odt ולאחר מכן לפורמט אורייתא. <strong>אנא קראו בעיון את הפסקאות הבאות לפני שאתם מחליטים להשתמש בפונקציה זו.</strong>

ההמרה הזו נעשית למעשה בתוך אופן אופיס (או ליברה), ועל כן יש לאפשר לתוכנה קודם כל להתחבר לפעולה רצה של אופן אופיס.<br>
הפעולה הזה יכול להתבצע באחת מהדרכים הבאות:<br>
<br>
# <strong>jodconverter</strong> (ברירת מחדל)-<br>
ג'ודקונוורטר היא ספריית ג'אווה שיודעת להמיר קבצים דרך אופן אופיס. כדי לאפשר לה חיבור לאופן אופיס צריך לפתוח את אופן אופיס במצב עבודה ברקע עם פורט פתוח ל8100. בלינוקס המשימה הזו פשוטה יחסית - יש להריץ בטרמינל את הפקודה הבאה:<br>
<pre><code>soffice -headless -accept="socket,host=127.0.0.1,port=8100;urp;" -nofirststartwizard<br>
</code></pre>
(בחלונות הדבר אמור להיות אפשרי בצורה דומה, לא ניסיתי).<br>
לאחר מכן ניתן להריץ את תוכנת גיור על קבצי וורד וקבצים אחרים, והיא תטפל בכל ההמרות בעצמה.<br>
<br>
# <strong>unoconv</strong> -<br>
יונוקונב היא תוכנה עצמאית שמבצעת המרת קבצים באמצעות אופן אופיס, דרך שורת הפקודה. הייתרון שלה הוא שהיא יודעת להתחבר לאופן אופיס יותר בקלות, אך החיסרון הוא שצריך להתקין אותה בנפרד. (באובונטו אפשר למצוא אותה במרכז התוכנה).<br>
יונוקונב מתחברת לאופן אופיס באחת משתי דרכים: אם אופן אופיס פתוח בצורה הרגילה היא תנסה להתחבר אליו, ואם זה לא עובד אפשר צריך להריץ<br>
<pre><code>soffice -headless -accept="socket,host=127.0.0.1,port=2002;urp;" -nofirststartwizard<br>
</code></pre>
כדי להפעיל את אופן אופיס ברקע עם פורט 2002 פתוח.<br>
<br>
אם תריצו את התוכנה עם הדגלון <code>-unoconv</code>
התוכנה תנסה לבצע את ההמרה בעזרת יונוקונב במקום ג'ודקונוורטר.<br>
<br>
<h2>המרה ידנית</h2>
אם נכשלתם בהמרה האוטומטית, או שסתם לא בא לכם להתסבך ניתן לבצע המרה ידנית במקום. פשוט צריך לפתוח את הקובץ שאתם רוצים להמיר באמצעות אופן אופיס או ליברה אופיס ולשמור אותו (בתפריט 'שמירה בשם') בתור קובץ מסוג "odt", ולאחר מכן לעבוד על הקובץ שנוצר על פי ההוראות שמתייחסות לקובץ odt בראש הדף.<br>
<br>
<h2>גירסאות נתמכות</h2>
כל הגירסאות שאופן אופיס יודע לפתוח נתמכות בכל אחת מאפשרויות ההמרה שתוארו כאן. באופן כללי הרשימה כוללת את הפורמטים הבאים:<br>
doc, docx, html, sxw, rtf, wpd.<br>
<br>
<h1>לפרטים נוספים</h1>
שאלות ביחס לתוכנת 'גיור' יש להפנות אל izar00@gmail.com