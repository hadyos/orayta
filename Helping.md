<div dir='rtl'>

<h1> איך אפשר לעזור לפרוייקט? </h1>

טוב ששאלתם.<br>
'אורייתא' הוא פרוייקט שנשעשה כולו בהתנדבות, מא' ועד ת'. זה כולל את איסוף המקורות, התאמת המקורות לתוכנה, כתיבת הקוד של התוכנה עצמה, עיצוב התוכנה, התאמתה למכשירים השונים, תיקוני באגים, תיקוני שגיאות כתיב במקורות, ועוד.<br>
<br>
העבודה הזאת נעשתה כמובן בעזרתם של רבים וטובים שעזרו לנו במהלך הדרך, אך רוב העבודה עודנה מוטלת על כתפינו, ועל כן, <b>כל עזרה, ולו הקטנה ביותר תתקבל בברכה.</b>

עם זאת, מאחר והזמן שבידינו נורא מצומצם לא תמיד נוכל לתת את הקשב האידיאלי לכל מי שירצה לעזור. זה כמובן לא אומר שנצפה מכם לגלות לבד מה צריך, אבל כן מצריך מעט 'הגדלת ראש' ונסיון להבין מה צריך לעשות.<br>
<br>
הדף הזה נועד להסביר כמה שיותר איפה צריך עזרה ופחות או יותר איך היא צריכה להיות. כמובן שברגע שהחלטתם לעזור בתחום מסויים כדאי שתפנו אלינו לאיימל ונכווין אתכם בפרטים.<br>
<br>
<h1> אז איפה צריך עזרה בתכל'ס? </h1>

<b>זה תלוי בעיקר במה שאתם יכולים להציע. נחלק את זה בצורה גסה לקטגוריות הבאות:<br></b>

<h2>ספרים</h2>

כאן נשמח לעזרה שכל אחד יכול לתת, בלי קשר ליכולתו לתכנת/לעצב/לנתח-מערכות-פיזיולוגיות-מתקדמות. כל מה שנדרש זה ידע מינמלי בשימוש במעבד תמלילים.<br>
<br>
האפשרויות בתחום הזה כוללות:<br>
<br>
<ol><li><b>התאמת ספרים קיימים לפורמט של 'אורייתא':</b></li></ol>

בסך הכל צריך לפנות אלינו ולשאול איזה ספר צריך (ע"מ שלא תבוצע עבודה כפולה), להעתיק את הטקסט שלו לתוך מסמך וורד (כן, זה טיפה מעיק, כאן בדיוק העזרה שלכם) ולעצב מעט לפי כמה כללים בסיסים מאוד. זה הכל. קצת סזיפי ומתיש - אבל בדיוק בגלל זה אנחנו צריכים עזרה.<br>
<br>
<blockquote>2. <b>הקלדה של ספרים שלא קיימים במאגר:</b></blockquote>

מדובר מן הסתם בעבודה עוד יותר מתישה, אך חשובה עוד יותר משום שכל ספר שיוקלד עבור 'אורייתא' ייכנס לשימוש גם ב'תורת אמת' וב'בלכתך בדרך' ויוכל לשמש להמון המון אנשים.<br>
<br>
לא צריך להקליד הכל ידנית, אפשר להתחיל מסריקה של הספר שקיימת כבר באינטרנט (על סריקה של ספר ישן בוודאי אין זכויות) - לתת למחשב לזהות כמה שאפשר, למשל בעזרת <a href='http://hocr.berlios.de/'>HOCR</a>, ולתקן את השיגאות. אני לא בטוח שזה הרבה יותר מהיר, אבל שווה לנסות.<br>
<br>
<blockquote>3. <b>תיקונים בספרים קיימים:</b>
קיימים מספר ספרים במאגר שזקוקים לעוד קצת עבודה ידנית ע"מ לתקן כמה בעיות קטנות. אלה כוללים למשל את חוק לישראל, גמרא נוחה, ועוד.<br>
לא מדובר בעבודה מורכבת מדי, אבל היא מצריכה הקדשה של קצת זמן ע"מ לעבור על הכל ולראות שזה מסודר.</blockquote>

עם קצת עזרה, לא נצטרך עוד לראות לעיתים רש"י בפונט של הגמרא (או להפך) בתוך ה'גמרא נוחה', למשל.<br>
<br>
<br>
<blockquote>4. <b>בקשת רשות ממקור (אמין!) שיש לו ספר מוקלד להשתמש בספרים שלו בתוכנה:</b></blockquote>

מדובר לכאורה בדבר הקל ביותר, שהרי כל הטקסט כבר אצלם, והם עצמם מגישים אותו בחינם (או במקרה של הוצאה לאור, ברור להם שהתוכנה לא תחליף את הספר המודפס) - אך בפועל הם לא נוטים להשתכנע כל כך בקלות.<br>
<br>
אם יש לכם כושר שכנוע, תוכלו לנסות. המועמדים העיקריים הם:<br>
<ul><li>אתר 'דעת'<br>
</li><li>אתר מכון ממרא<br>
</li><li>פניני הלכה<br>
</li><li>הוצאה לאור של ש"ס כלשהו (ע"מ שנוכל לשים גם צורת הדף)<br>
</li><li>הוצאות לאור של כל ספר אחר</li></ul>

<blockquote>5. <b>ספרי הרב קוק:</b></blockquote>

הבעייה עם ספרי הרב קוק מוסברת <a href='https://code.google.com/p/orayta/wiki/HebrewFAQ?ts=1355837431&updated=HebrewFAQ#לאן_נעלמו_ספרי_הרב_קוק?'>כאן</a>. אם תרצו לגבות אותנו משפטית או ממונית או סתם להסביר לבעל הזכויות למה יותר הגיוני להפיץ את כתבי הרב ולא למנוע מהם להיות מופצים - נשמח לעזרתכם.<br>
<br>
<h2>תכנות</h2>

היה ויש לכם ידע בתכנות, העזרה שלכם יקרה מפז.<br>
<br>
'אורייתא' היא פרוייקט קוד פתוח שכתוב ב C++ עם שימוש נרחב בספריות <a href='http://en.wikipedia.org/wiki/Qt_(framework)'>QT</a>. אם יש לכם את היכולת להסתנכרן עם פרוייקט קיים שכתוב בצורה הזאת - פנו אלינו מייד! תוכלו לעזור בתיקוני באגים, הוספת פיצ'רים, שיפור המהירות של התוכנה ועוד. מובטחת לכם תהילת עולם (או כמעט עולם) בקוד המקור של התוכנה.<br>
<br>
גם אם אתם לא יודעים C++, לא אבדה תקוותכם.<br>
אם למדתם ו\או אתם רוצים ללמוד טיפה על עיצוב ממשק גרפי בג'אווה, תוכלו לעזור לנו במשימה קטנה. (מדובר במימוש ממשק לתוכנה שכבר קיימת כמעט במלואה, שתאפשר לכל משתמש להוסיף איזה ספר שהוא רוצה לתוכנה)<br>
<br>
(למתכנתים רציניים ממש:<br>
בתכנון של אורייתא מופיע הוספת אופציה של חיפוש בעזרת <a href='http://lucene.apache.org/'>Lucene</a>, ספרייה שדווקא מתכנתי ג'אווה יוכלו לעזור לנו איתה יותר. לא נכנס לפרטים, אבל אם תוכלו  לעזור אם זה, אנא צרו איתנו קשר.)<br>
<br>
<br>
<br>
אם אתם לא יודעים לא C++ ולא ג'אווה, תצטרכו לעזור בקטגוריה אחרת. תוכלו אולי לייעל את העבודה שם בעזרת סקריפטים שתכתבו לשם כך. 2 במחיר 1.<br>
<br>
<h2>עיצוב</h2>

אם יש לכם ידע בעיצוב גרפי אם מוזמנים להציע עיצוב חלופי לתוכנה או גם סתם שיפורים קטנים שנראים לכם.<br>
לדוגמא אם אתם רוצים לייצר אייקון חדש לאחד הכפתורים אתם מוזמנים לשלוח אלינו קובץ של האייקון ונשתדל להכניס אותו.<br>
<br>
<h2>שונות</h2>

תוכלו לעזור כמובן בעוד דרכים, החל מתרומות כספיות ועד לארגון מניין תלמידי חכמים שיתפללו בעמוקה להצלחתנו.<br>
<br>
נשמח לכל דבר שיעלה על דעתכם - אם כי עדיף שתתיעצו איתנו <b>לפני</b> שאתם מארגנים לנו טיסה על חשבונכם לאומן, למשל.<br>
<br>
<br>
<br>
<b>ולסיכום - תודה על העזרה. חיילכם לאורייתא!</b>

</div>